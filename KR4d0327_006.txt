# -*- mode: mandoku-view; -*-
#+TITLE: 鐵菴集
#+DATE: 2015-08-25 00:04:37.142487
#+PROPERTY: ID KR4d0327
#+PROPERTY: BASEEDITION WYG    
#+PROPERTY: JUAN 卷六
<pb:KR4d0327_WYG_006-1a>¶
欽定四庫全書¶
　鐵菴集巻六¶
　　　　　　　　　　　　宋　方大琮　撰¶
　　外制¶
　　　吏部侍郎兼中書舍人兼權直學士院許應龍¶
　　　　兼侍讀¶
昔我孝祖日御經帷嘗講畢賜茶命講官稍前曰朕無¶
大過豈無小失況朕未能無過乎具官某種學有本秉¶
<pb:KR4d0327_WYG_006-1b>¶
心有常不激不阿夙夜禁宻繇講而讀匪曰序陞乾淳¶
五十巻之書蓋將闗抽而鑰啟焉卿其以孝祖之風烈¶
望朕朕亦以克家等之規益望卿交修胥敕無忝先朝¶
非徒曰能讀也期爾有猷置朕無過可¶
　　　左司諫曹豳兼侍講¶
國朝諸臣稱言官者必曰顥講官必曰頤朕謂顥氣和¶
豈不宜講官頤氣直豈不宜言責其不得兼者可恨也¶
爾東嘉宿學内直外和每覽奏篇謂宜兹選端平初嘗¶
<pb:KR4d0327_WYG_006-2a>¶
以語之大臣矣亦閱三載廼遂於懷昔賢之不得兼者¶
悉以命汝夫魯經二臣所最究心者也益&KR0375;所學朝夕¶
誨台以成二臣之志以紬繹信諫之義葢朕之信卿久¶
矣可¶
　　　馬良母王氏江元秉母徐氏吕燾母厲氏並封¶
　　　　孺人¶
勅具官某母某氏王制五年柴祀問百年者就見之朕¶
三載一禋大賚四海爾子名在仕籍思華其親雖年未¶
<pb:KR4d0327_WYG_006-2b>¶
滿百猶畀以初封眎昔人尊禮髙年之意不既優乎尚¶
服新命益綏壽祺可¶
　　　淮西總管陳芾差充蒙古國通好使特授武畧¶
　　　　大夫¶
勅具官某國家於蒙古非讐敵比也疆吏不戒以至疲¶
吾邊甿通好之使頻嵗屢遣竟未得要領以歸爾以小¶
行人銜命再往其為朕諭以重惜民命兼愛南北之意¶
進爾二秩以榮其行茍能成約則豐官醲賞不汝靳也¶
<pb:KR4d0327_WYG_006-3a>¶
敬哉毋忽可¶
　　　南劒州判官新辟差知贑州安逺縣鄭循降儒¶
　　　　林郎¶
勅具官某熙寧距今百七十年一時奉新書者貴顯何¶
限今其澤之存者誰與監門俠不受安石改官之餌流¶
離終其身中興初旌遺直官其後一澤如綫蓋累傳而¶
至爾循之身亦可以觀天理矣可以自愛重矣延平佐¶
幕弗克靖共營辟徑行漕臣劾上薄鐫一秩朕不容私¶
<pb:KR4d0327_WYG_006-3b>¶
循其省哉毋忝爾祖可¶
　¶
　¶
　¶
　¶
　¶
　¶
　鐵菴集巻六¶
