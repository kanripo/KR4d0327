# -*- mode: mandoku-view; -*-
#+TITLE: 鐵菴集
#+DATE: 2015-08-25 00:04:37.088180
#+PROPERTY: ID KR4d0327
#+PROPERTY: BASEEDITION WYG    
#+PROPERTY: JUAN 卷二
<pb:KR4d0327_WYG_002-1a>¶
欽定四庫全書¶
　鐵菴集巻二¶
　　　　　　　　　　　　宋　方大琮　撰¶
　　右螭奏議¶
　　　直前劄子(端平三年十一月十二日/)¶
臣頃以遺補官從駿奔後忽覩明禋雷雨之異不勝言¶
責失職之憂陛下既不忍加誅又引以自近遂得日侍¶
坳陛備見天顔憂勞五旬之間宰衡虛席九重凝慮於¶
<pb:KR4d0327_WYG_002-1b>¶
上百辟攢眉於下妖狐嘯鬼跳躑天昏臣時憤悶非不¶
能直前一吐而在廷應詔之臣言之頗有中者臣日望¶
之陛下庶幾聽之迺者趣召新揆四輩方行儀圖舊臣¶
陛正元宰宜中外之相慶幸相權之有歸詎非今日一¶
大機括乎然癸巳置相之初一機也而以輕率壞乙未¶
並相之初又一機也而以異同壞今也改新元起諸賢¶
敕責百官詔㫖峻厲以示滌舊圖新之意故善用此機¶
者今日也不善用之猶前日也況今之機尤有急於前¶
<pb:KR4d0327_WYG_002-2a>¶
者乎自紹定之戊子至於癸巳江閩大擾而邊無強敵¶
也中間雖有蜀之警方動而旋息自端平之甲午至于(闕/)¶
　　　又¶
臣頃入對恭聆陛下責羣臣曰大言傲誕者有之肆為¶
欺罔者有之背公營私者有之豈不以國用匱兵籍虛¶
將材乏未聞獻理財之實計畫强兵之實策薦一校之¶
實材此非諸臣而誰責而羣臣又切切然望陛下曰綱¶
常既泯布粟之謡不解恐盭氣之未散兵端輕動輪臺¶
<pb:KR4d0327_WYG_002-2b>¶
之悔不聞恐怨氣之未洗北司怙寵南陽干政恐謗聲¶
之未消自汴洛喪師京城失伍之後每更一變上下相¶
諉廢日力違事機至於今極矣然下之所以望乎上者¶
皆所當為而其事甚易上之所以責於下者皆所必為¶
而其事甚難陛下何不自為其所易而責羣臣以所難¶
哉今内外之事急矣不知禍變何為至此極也所以回¶
天心感人心者獨非當為之事乎為陛下計莫若明出¶
二詔布告中外其一則開陳即位之初心全復友睦之¶
<pb:KR4d0327_WYG_002-3a>¶
美意前愆往謬各正主名綏亡拊存曲盡恩渥對越祖¶
考可以&KR0506;答列聖之靈則天心悔禍矣其一則深懲興¶
兵之昨非具述蹙地之大痛戒諭諸閫當若同舟勞苦¶
將士俾如挾纊號召豪傑顯罷和議使有不與敵俱生¶
之志則人心思奮矣必如間闗草昧而無為平世之規¶
模必如篳路藍縷而毋事太平之盛觀謀必公之於外¶
廷則掃除户内者無所投其巧矣聽必廣之疏逺則夤¶
縁近親者無所售其私矣此在陛下一轉手間直易易¶
<pb:KR4d0327_WYG_002-3b>¶
耳明白洞達布之海内而無愧感動天人之機豈不在¶
是然後大㑹羣臣而語之曰財以何術而裕兵以何策¶
而强將以何道而擇給之筆札如慶厯之開天章閣極¶
其議論如淳熙之對選徳殿置國用一局使曉暢財用¶
長於心計者居焉置邊防一局使明習兵事熟於地形¶
者與焉凡今之所以難者使之朝夕講求焉商確焉可¶
也且將材以多事而見今可為多事矣而將材未之見¶
何也若夫合諸屯之伍符而考覈軍實則兵精而財有¶
<pb:KR4d0327_WYG_002-4a>¶
裕以出戍之生券而就募邊勇則兵倍而財亦省此䇿¶
非有難行者而施之兵刃交接力不暇給之時則衆疑¶
其難矣亦豈容畏其難不為之哉今而曰必敵勢稍寛¶
而後可言治兵可言儲將必事㑹稍紓而後可議節用¶
可議救楮然陛下何修而得其寛且紓哉必有以感人¶
心回天意而後庶幾得之此臣區區之愚深望陛下為¶
其易而使羣臣當其難也羣臣亦何能之有不過憑藉¶
祖宗之積累䝉賴陛下之福徳殫竭智慮有死無二或¶
<pb:KR4d0327_WYG_002-4b>¶
足以康時屯而延國脈也雖然今之所謂易者在陛下¶
一心耳播告詔㫖豈空言哉臣嘗觀漢文帝賜尉佗書¶
其言質實無少回䕶首曰朕髙皇帝側室之子以王侯¶
吏不釋之故不得不立帝蓋自明其即位之初心而無¶
所諱故佗亦感服粤患遂息又嘗觀唐陸贄草興元詔¶
徳宗許以不必避忌有曰天譴而不悟民怨而不知朕¶
實不君人則何罪帝蓋自言其召戎之大誤而無所掩¶
故悍卒感泣冦難遂平聲音之化於人末矣果出於心¶
<pb:KR4d0327_WYG_002-5a>¶
中之真未有感而不化者茍非其真雖日下一詔無益¶
也臣願陛下翻然感悟毋為虛利害所撼洗然更新無¶
為小補綴所牽斥逺孽閹毋至決侍臣之去留裁抑近¶
屬毋重煩諫臣之論疏是機也茍善用之則人心可悅¶
天意可回凡兵財等事庶可徐就吾之條理矣方危機¶
交迫悔改已遲若遲而又遲一旦瓦解雖人主汲汲修¶
徳百官皇皇修政祈衷於宗社請命於上帝已無所及¶
自古危亡之極豈其國之君皆失道臣皆不賢哉蓋由¶
<pb:KR4d0327_WYG_002-5b>¶
其來漸矣此臣所以痛哭流涕為陛下告也當主憂臣¶
辱之時而臣力不足以執干戈謀不足以獻帷幄朝驚¶
夕悸思効一得而忠愛陛下者止於如此愚戅無補祈¶
去未俞惟陛下察其誠而採其言則宗社幸甚哀其愚¶
而聽其去則小臣幸甚¶
　　　直前劄子(嘉熙元年正月二十一日/)¶
臣目覩近證外潰内虛有病無醫孰扶孰救乏材之急¶
非獨陛下憂之葢通國所共憂也雖然豈必借異代之¶
<pb:KR4d0327_WYG_002-6a>¶
材而慨想不同時之人哉天之生材自足世用民望所¶
歸則其人也蜀許靖何人猶不忍以時望棄之況於望¶
實俱孚者乎國家盛際以望用人具有績效班班青史¶
比其壞也以望沮人非沮其人也沮國人之心也蓋自¶
符紹竄逐崇觀廢錮至於政宣極矣擅國者懼時事之¶
將潰尚能以名望召楊時諸人用之先儒朱熹謂若早¶
用其人猶可救得一半蓋惜其用之晚也然觀是時元¶
祐諸賢多埋瘴窟四海人物惟有陳瓘南郡鐵壁惟劉¶
<pb:KR4d0327_WYG_002-6b>¶
安世所以繫天下之望者此二人耳使當國者忘其忌¶
而授之政則靖康元二之屯必不遺萬世恨也今天下¶
之材皆侂逺斧斤之僅存者嘉定以來三十年間權魁¶
兇儔極力鋤剗僅能成就徳秀了翁二臣之名而已冰¶
山見睍二臣迭召當其改絃之初使亟坐其一於燮調¶
填撫之地垂紳搢笏豈不足銷壓亂萌而召之稍遲天¶
又奪之其將誰尤使亟寘其一於謨明弼諧之地偉識¶
宏議豈不足參定廟算而召之益遲事出倉迫强俾視¶
<pb:KR4d0327_WYG_002-7a>¶
師以至流落孤寄於大江之濵是誰之咎二臣學同志¶
同其所以不同者和氣英氣分劑有多寡耳愛䕶保惜¶
獨非主張人才者之責乎國難至此徬徨乏使陛下當¶
饋太息猶且明詔中外博採材識雖細不遺若夫三十¶
年刼火不燼之精英一既為天之所奪一復為人所沮¶
豈不大孤海内之望哉近者帥越之命下見者舉手相¶
慶謂有過闕之期矣而俄復不然既而帥閩之命再下¶
見者失色相視謂有逺外之漸矣而俄又有甚焉此非¶
<pb:KR4d0327_WYG_002-7b>¶
陛下意也其沮之者誰歟每視除目當駁當限是非顛¶
倒聞者驚愕若果有之世事可知四蜀糜爛百萬為魚¶
其繫西南之望者如臣&KR0811;之老成俾就開宣閫宜矣若¶
了翁者獨不可留為朝廷重乎借曰經制西事豈必身¶
去廟堂哉況今巨姦大黠旁睨側視猶有駕言羊城老¶
臣之薦以欺衆援進者竟以物議諠譁而止其說曰是¶
小有才也是天不絶惡之仁也而當世之所謂善人吉¶
士負一代之望者反以小有偏棄之豈天所以生賢祐¶
<pb:KR4d0327_WYG_002-8a>¶
國之意耶抑臣又有憂焉望非一日之能積也修於下¶
而扶於上小者養其氣大者全其節風流接續國終賴¶
之端平用賢漸失初意昔進今亡令人短氣獨一言路¶
雖沮不屈有齊南史相繼之風存此一脈亦天所以祐¶
吾國也向者臣清叟以直去中使宣留至煩再遣同列¶
留之給舍留之侍從經筵之臣留之猶稍有本朝盛時¶
上書俱貶交疏留行氣象曽幾何時臣範以直去既席¶
藁私室矣又出闗矣又絶江矣盈庭嗟惜視前有加然¶
<pb:KR4d0327_WYG_002-8b>¶
而内靳遣留之使聖意日以異外乏交留之章士氣日¶
以靡朝野觖望有識深訝矧今西府亦曩言官指摘輔¶
臣見謂風力臣昔所敬今反以眷留苛挽欲去不能其¶
勃鬱當何如三院寧㡬人其絶江者未必可回其猶居¶
職者各閉閤求去月紙不書臺綱盡廢南臺惟一人之¶
謡興絶市無臺官之諺起此何景哉祖宗朝諫臺之議¶
輔弼未有不行其言其間有兩去者無兩存者及其既¶
去而皆還既還而皆交惟不失其為皆賢故實具在也¶
<pb:KR4d0327_WYG_002-9a>¶
況當國勢綴旒人心解瓦之時人才之銷歇既無以表¶
其望言路之湮塞又無以養其氣大臣之進退未定又¶
無以全其節强冦闖門室内交鬬為主人者坐視莫決¶
納侮四夷傳笑萬古深為國體惜之臣愚欲望陛下仰¶
稽家法旁採人言表人才之望而盡其用還言路之氣¶
而旌其直全大臣之節而亮其心區處得宜大愜衆志¶
則朝綱整肅國脈安强内可以弭姦杜邪外可以折衝¶
禦侮矣臣前日見範去國雨旬憂悶抗疏不勇昨日聞¶
<pb:KR4d0327_WYG_002-9b>¶
了翁事憤激援筆不能待旦此非臣之言也在廷之言¶
皆然獨臣日侍清光不敢不直前一吐臣頑鈍無恥當¶
去而留前愧臣清叟後愧臣範頃者敷對自請叢祠至¶
䝉玉音俾之且待今再閱月矣惟陛下哀憐而聽許之¶
臣不勝跼蹐俟命之至¶
　¶
　¶
　鐵菴集巻二¶
