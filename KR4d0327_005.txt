# -*- mode: mandoku-view; -*-
#+TITLE: 鐵菴集
#+DATE: 2015-08-25 00:04:37.125330
#+PROPERTY: ID KR4d0327
#+PROPERTY: BASEEDITION WYG    
#+PROPERTY: JUAN 卷五
<pb:KR4d0327_WYG_005-1a>¶
欽定四庫全書¶
　鐵菴集巻五¶
　　　　　　　　　　　　宋　方大琮　撰¶
　　奏申¶
　　　辭免御筆除右正言申省狀¶
自天疏寵無地措躬竊以更化三年病源故在進言一¶
路遺脉僅存必相續之有人庶足憑以立國慨念盛世¶
若時先臣歐陽修謂不繫職司劉安世謂不比閑慢矧¶
<pb:KR4d0327_WYG_005-1b>¶
當陽㣲陰長之㑹内阻外訌之秋全賴𦂳官共扶急證¶
如某者生於僻壤少也末科多歴嵗年率皆田廬之日¶
三趨選調不及權勢之門屬親覽於萬幾禆濫陪於百¶
執勾書列寺再轉為丞濡墨秘丘復叨佐郡兩朞且半¶
一善未聞顧何取於師言乃誤蒙於宸選其要在格君¶
心而學力不足其次在遏官邪而風采不揚退惟何人¶
敢任斯責欲望公朝敷奏成命亟回别選鴻儒益重新¶
除之筆姑令馬走少安舊著之班¶
<pb:KR4d0327_WYG_005-2a>¶
　　　辭免御筆除起居舍人申省狀¶
聞命自天措躬無地竊以進言丹匭執簡赤墀皆右省¶
之通班出中宸之妙選敢期愚戅疊冒恩榮伏念某素¶
乏脩能自安平進兩書月紙曾無補於涓塵益近天光¶
重有慚於記注盍控循牆之避預深維谷之懷欲望朝¶
廷特賜敷奏急回成命庶無鵜翼之羞别揀碩儒以重¶
螭頭之選¶
　　　辭免兼國史院編修官實録院檢討官申省狀¶
<pb:KR4d0327_WYG_005-2b>¶
仰觀國典最重史筵編摩者髦士是宜討論者大儒之¶
事昔之世掌今以人兼既森森著鴻碩之羣豈瑣瑣欠¶
馬走之一伏念某自慙獨學殊乏三長曾窺石室之書¶
藏遽引蓬萊之舟去何禆騎省仍立螭階記言動於一¶
時未之能信垂典章於萬世何所取材況嘗自請於祀¶
釐豈宜久叨於執簡欲望朝省特賜敷陳亟收回誤墨¶
之頒庶不為汗青之玷¶
　　　辭免寶章閣直學士仍任申省狀(不允/詔附)¶
<pb:KR4d0327_WYG_005-3a>¶
渙汗載頒震驚失措伏念某早辭朝列濫玷藩方粗有¶
小心任嶺海拊循之責幸無大過皆天地容蓋之恩昨¶
者進松下之階留梅邊之戍曽勞力勞心之莫報而濡¶
首濡尾之足憂方温理祈閒之詞廼已蒙増秩之賞深¶
惟直學士之兼職允謂榮名未聞郡太守之五年尚仍¶
仍舊貫於寵臣之數非不厚而任臣之意非不專其如¶
材技殫窮筋骸衰病不亟求於寢免恐自速於顛隮伏¶
望俯察危衷趣收前詔許畀二毛之餘景獲遂歸休别¶
<pb:KR4d0327_WYG_005-3b>¶
求一面之長才早為鎮撫¶
　　　辭免差知隆興府奏狀(不允/詔附)¶
寵命渙頒危衷震愓伏念臣逖違宸陛冒領遐藩徳意¶
布宣敢謂去天之萬里土風習熟不知入廣之五年極¶
臣力之所為荷聖心之見照求去甚堅而任甚篤受恩¶
愈厚而報愈艱今者山海息驚擾之虞田里慶豐登之¶
樂上或可以逭朝廷之譴下稍可以謝嶺嶠之民及是¶
時而退歸則末路之榮耀何圖詔綍復改州麾惟南昌¶
<pb:KR4d0327_WYG_005-4a>¶
之故區乃江西之勝處曩以待蕃宣之任今亦為名望¶
之除自審衰殘難勝委寄伏望趣收前命更畀叢祠俾¶
返山林息餘生而歸老雖居畎畝無一息之忘君¶
　　勅　　省所奏辭免依舊寶章閣直學士差知隆¶
　興府填見闕恩命事具悉朕以卿宅牧海南五載淹¶
　久&KR0275;風炎瘴逈隔中州乃能不彼夷其民布宣中和¶
　藹有善最眷念忠藎不忘於心豈不欲亟下召環引¶
　以自近洪都選候久刓印姑輟仁賢往為撫綏雖蕃¶
<pb:KR4d0327_WYG_005-4b>¶
　宣之任隨宜更革而地望隆重則今猶昔也人才難¶
　得而骨鯁敢言足以尊本朝折姦萌者為尤難顧瞻¶
　在廷重我感慨扶奬愛䕶朕志有在卿亦諒之否乎¶
　亟宜就鎮慰彼氓黎半夜席前兹固有待所辭宜不¶
　允故兹詔示想宜知悉冬寒卿比平安好遣書指不¶
　多及¶
　¶
　鐵菴集巻五¶
